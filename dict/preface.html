<!DOCTYPE html>
<html>

<head>
    <link rel="stylesheet" href="/assets/css/dict.css">
    <style>
        body {
            padding-right: 50px;
            padding-left: 50px;
			writing-mode: vertical-rl;
        }
		p {
			margin-top: 5%;
			font-size: 18.0pt;
		}
    </style>
</head>

<body>
    <p class="preface">
        <span style='font-size:28.0pt'>御製康熙字典序<br>易传曰上古结绳而治後世圣人易之以书契百官以治万民以察周官外史掌达书名于四方保氏养国子教以六书而考文列于三重盖以其为万事百物之统纪而足以助流政教也古文篆隶随世递变至汉许氏始有说文然重义而略于音故世谓汉儒识文字而不识子母江左之儒识四声而不识七音七音之传肇自西域以三十六字为母从为四声横为七音而後天下之声总于是焉尝考管子之书所载五方之民其声之清浊高下各象其川原泉壤浅深广狭而生故于五音必有所偏得则能全俻七音者鲜矣此歷代相传取音者所以不能较若画一也自说文以後字书善者于梁则玉篇于唐则广韵于宋则集韵于金则五音集韵于元则韵会于明则洪武正韵皆流通当世衣被後学其传而未甚显者尚数十百家当其编辑皆自谓毫髮无憾而後儒推论辄多同異或所收之字繁省失中或所引之书滥疏无准或字有数义而不详或音有数切而不俻曾无善兼美具可奉为典常而不易者朕每念经传至博音义繁赜据一人之见守一家之说未必能会通罔缺也爰命儒臣悉取旧籍次第排纂切音解义一本说文玉篇兼用广韵集韵韵会正韵其余字书一音一义之可采者靡有遗逸至诸书引证未俻者则自经史百子以及汉晋唐宋元明以来诗人文士所述莫不旁罗博证使有依据然後古今形体之辨方言声气之殊部分班列𫔭卷了然无一义之不详一音之不俻矣凡五阅岁而其书始成命曰字典于以昭同文之治俾承学稽古者得以俻知文字之源流而官府吏民亦有所遵守焉是为序<br><br>
		康熙五十五年闰三月十九日</span><br><br>
		曰讲官起居注翰林院侍讲学士加五级臣陈邦彦奉敕敬书
    </p>
</body>

</html>
